---
aside: false
---


# Терміни та визначення

## A

**Автентифікація** — процедура перевірки відповідності пред’явленого ідентифікатора на предмет належності його пред’явнику; встановлення або підтвердження автентичності (надання впевненості в тому, що заявлена характеристика суб’єкта є правильною).

**Автентичність** — властивість того, що суб’єкт є тим, за кого себе видає.

**Автоматизована система** — організаційно-технічна система, що реалізує інформаційну технологію і об’єднує операційну систему, фізичне середовище, персонал і інформацію, яка обробляється.

**Авторизація** — процедура надання та перевірки рівнів та засобів доступу до певного захищеного ресурсу, як у фізичному розумінні (доступ до приміщень), так і в галузі цифрових технологій (наприклад, автоматизована система контролю доступу) та ресурсів системи залежно від ідентифікатора і пароля користувача або надання певних повноважень (особі, програмі) на виконання деяких дій у системі обробки та захисту інформації.

**Авторизований користувач** — користувач, що володіє певними повноваженнями.

**Авторизовані особи** — особа, уповноважена Підприємством діяти від її імені та в її інтересах на території підприємства.

**Адміністративне керування доступом** — принцип керування доступом, який полягає в тому, що керувати потоками інформації між користувачами і об’єктами дозволено тільки спеціально авторизованим користувачам, а звичайні користувачі не мають можливості створити потоки інформації, які могли б призвести до порушення встановлених документами СУІБ.

**Адміністратор** — користувач, роль якого включає функції керування ІКС і/або комплексом засобів захисту.

**Адміністратор безпеки** — адміністратор, відповідальний за дотримання політики СУІБ.

**Актив** — все, що має цінність для підприємства (у контексті інформаційної безпеки виділяють два типи активів: основні активи (інформація; бізнес-процеси та діяльність) та допоміжні активи (на які спираються основні активи) усіх типів, наприклад, апаратне забезпечення; програмне забезпечення; мережа; персонал; сайт; структура підприємства).

**Аналіз першопричини** — процедура визначення джерела невідповідностей і аналіз його корінних причин.

**Аналіз ризиків** — це процес детального розгляду невизначеності, джерел ризику, наслідків, ймовірності, подій, сценаріїв, заходів захисту та їх ефективності.

**Аналіз ситуації** — це етап процесу коригуючих дій, який складається з трьох заходів: аналіз першопричини, оцінка варіантів і вибір рішень.

**Аналітика** — сукупність принципів методологічного, організаційного і технологічного забезпечення індивідуальної і колективної розумової діяльності, що дозволяє ефективно опрацьовувати інформацію з метою вдосконалення якості наявних і набуття нових знань, а також підготовки інформаційної бази для ухвалення оптимальних управлінських рішень.

**Антивірусна програма** — спеціальна програма для виявлення та видалення шкідливих програм.

**Апаратне забезпечення** — означає широке використання технічних засобів як для захисту інформації, так і для забезпечення діяльності власне СЗІ.

**Архітектура безпеки підприємства** — набір дисциплін, що використовуються для розробки рішень, що відповідають вимогам безпеки на системному рівні, яка забезпечує використання будівельних блоків інфраструктури інформаційної безпеки по всьому підприємству. Основна увага в ньому приділяється стратегічному проектуванню набору сервісів безпеки, які можуть використовуватися декількома програмами, системами або бізнес-процесами, а не окремими функціональними та нефункціональними компонентами.

**Атака (напад)** — успішна або невдала несанкціонована спроба знищити, змінити, вивести з ладу, отримати доступ до активу або будь-яка спроба викрити, викрасти або несанкціоновано використовувати актив.

**Атестація виділених приміщень** — комплекс спрямованих на реалізацію заходів з ТЗІ робіт, метою яких є приведення виділених приміщень у відповідність до вимог нормативних документів з ТЗІ та визначення відповідності захищеності виділеного приміщення встановленій категорії.

**Атрибут доступу** — будь-яка зв’язана з об’єктом ІКС інформація, яка використовується для керування доступом.

**Аудит** — це систематичний, незалежний та документований процес отримання об'єктивних доказів для визначення рівня дотримання критеріїв аудиту.


## Б

**База структурованих знань** — систематизована структура даних, що містить інформацію про знання (досвід) в деякій предметній галузі.

**Базисна інфраструктура кіберзахисту** — організована сукупність об’єктів критичної інформаційної інфраструктури, комунікаційних і технологічних систем підприємств, установ та організацій, що належать до об’єктів критичної інфраструктури, а також суб’єктів господарювання, громадян та їх об’єднань, інших осіб, які провадять діяльність та/або надають послуги у сферах електронних комунікацій, електронної комерції, розвитку національних електронних ресурсів, захисту інформації та кібербезпеки.

**Безпека (security)** — стан, коли будь-кому чи будь-чому не загрожує небезпека будь-якого виду, існує захист від небезпеки.

**Безпека держави** — стан певної сфери національної безпеки, який дає змогу зберігати стійкість до внутрішніх та зовнішніх загроз і здатний задовольняти потреби особи, сім'ї, суспільства та держави.

**Безпека інформації** — стан інформації, в якому забезпечується збереження визначених політиками СУІБ властивості інформації.

**Безпека критичної інфраструктури** — стан захищеності критичної інфраструктури, за якого забезпечуються функціональність, безперервність роботи, відновлюваність, цілісність і стійкість критичної інфраструктури.


## В

**Варіанти обробки ризику** — включають модифікацію ризику, утримання ризику, уникнення ризику та розподіл ризику.

**Віддалений доступ** — це комплекс апаратно-програмних засобів, що забезпечують дистанційне використання ресурсів окремого комп'ютера або цілої обчислювальної мережі. Віддалений доступ дуже широке поняття, яке включає різні типи і варіанти взаємодії комп'ютерів, мереж і додатків. Найчастіше це поняття використовується у словосполученнях, наприклад: інформаційні ресурси (бази даних) віддаленого доступу або доступ користувачів до віддалених баз даних.

**Виділені приміщення** — приміщення, в яких циркулює інформація з обмеженим доступом.

**Відмова** — втрата здатності ІКС або її компоненти виконувати певну функцію.

**Відмова в обслуговуванні** — будь-яка дія або послідовність дій, що призводять будь-яку частину (компонент) ІКС до виходу із ладу; нездатність ІКС виконувати свої функції (надавати декларовані послуги) внаслідок виходу із ладу якого-небудь компонента або інших причин.

**Відновлення наслідків стихійного лиха (DR)** — процес якнайшвидшого припинення наслідків стихійного лиха і негайного усунення його наслідків (небезпеки, що загрожують підприємству та захисту інтересів, схильні до безперервності бізнесу).

**Виробнича безпека** — стан виробничої сфери країни, за якого забезпечується максимально ефективне використання наявних виробничих потужностей у країні, їх модернізація та розширене відновлення відтворення, зростання рівня інновацій виробництва та підвищення рівня конкурентноспроможності національної економіки.

**Вірогідність** — це властивість інформації, яка полягає у строгій приналежності об’єкту, що є її джерелом, або тому об’єкту, від якого ця інформація прийнята.

**Власник інформаційної системи** — підрозділ підприємства, що використовує цю систему для забезпечення технологічного процесу структурного підрозділу та має ухвалену керівництвом підприємства відповідальність щодо контролювання впровадження, розвитку, підтримання, використання та безпеки цієї системи.

**Внутрішнє середовище** — об’єднання інформаційних систем, потоків інформації та процесів прийняття рішень.

**Внутрішній аудит** — проводиться з метою поліпшення СУІБ у межах підприємства.

**Внутрішня команда реагування на інциденти комп'ютерної безпеки (Internal CSIRT)** — це група, в якій відповідальність за роботу з інцидентами, як правило, покладена на спеціально кваліфікованих осіб.

**Вразливість** — це слабкість активу або заходу, яка може бути використана однією або кількома загрозами.

**Вразливість ІКС** — нездатність системи протистояти реалізації певної загрози або сукупності загроз.

**Встановлення факторів змін, які необхідно контролювати** — це захід, спрямований на постійне вдосконалення СУІБ (процеси та процедури можуть зазнати кількох змін через зміщення бізнес-потреб, модернізації технологій або нової внутрішньої чи зовнішньої політики).

**Втрата інформації** — неконтрольоване розповсюдження інформації, що веде до її несанкціонованого одержання.


## Г

**Галузевий стандарт** — (industry standard) стандарт на продукцію або послугу, який розробляється у зв’язку з відсутністю державних стандартів України чи за необхідності встановлення вимог, що перевищують або доповнюють вимоги державних стандартів.

**Гарантії** — сукупність вимог (шкала оцінки) для визначення міри упевненості, що КС коректно реалізує політику безпеки.

**Геоінформаційна система (ГІС)** — сучасна комп'ютерна технологія, що дозволяє поєднати модельне зображення території (електронне відображення карт, схем, космо-, аерозображень земної поверхні) з інформацією табличного типу (різноманітні статистичні дані, списки, економічні показники тощо). Також, під геоінформаційною системою розуміють систему управління просторовими даними та асоційованими з ними атрибутами.

**Геопроосторове моделювання** — моделювання динамічних процесів, просторовий аналіз даних моніторингу, геовізуалізація і гео-візуальна аналітика; візуалізація геопросторової невизначеності, представлення і візуалізація гео-просторових даних.


## Д

**Джерело інформації** — орган, звідки надійшла інформація.

**Держава (State)** — сукупність офіційних органів влади в цій чи іншій країні, основний заклад і спосіб політико-правової організації життя суспільства на чолі з одноосібним або колективним правителем, органами виконавчої та інших видів влади і вертикальною системою управління, за допомогою якої здійснюється влада, охороняється існуючий лад, забезпечується нормальне життя людей.

**договір про рівень обслуговування (SLA)** — угода про рівень надання послуг (Service-level agreement), яка укладається між постачальником послуг і користувачем/отримувачем та містить кількісні та якісні характеристики наданих послуг, такі як їх доступність, підтримка користувачів, час виправлення несправності тощо.

**Допуск до експлуатації** — комплекс організаційно-технічних заходів з проведення тематичних досліджень засобів криптографічного захисту інформації, криптографічних алгоритмів, засобів, систем і комплексів спеціального зв'язку та державної експертизи їх результатів з метою встановлення можливості їх використання за призначенням.

**Доступ до інформації** — вид взаємодії двох об’єктів КС, внаслідок якого створюється потік інформації від одного об’єкта до іншого і/або відбувається зміна стану системи.

**Доступність** — це забезпечення своєчасного та надійного доступу до інформації та інформаційних сервісів підприємства (захищена інформація є доступною для всіх осіб, які мають на це право та повноваження).

**Доступність інформації** — унеможливлення несанкціонованого блокування інформації.


## Е

**Експерт** — фахівець, який бере участь у підготовці рішення і має право голосу щодо його ухвалення. Він може користуватися послугами аналітиків.

**Експертно-аналітичне забезпечення** — процеси (методики), спрямовані на забезпечення діяльності осіб, що ухвалюють рішення в умовах дефіциту часу, суперечності або недостовірності вхідної інформації. Технології експертно-аналітичного забезпечення застосовуються для підвищення ефективності процесів підготовки та ухвалення ситуаційних рішень, що досягається за рахунок алгоритмізації діяльності аналітиків та експертів.

**Елемент системи** — найпростіша частина системи, що виконує специфічну функцію; умовно неділима, самостійно функціонуюча частина системи (з точки зору елементів, що знаходяться на вищому емерджентному рівні системи).

**Елемент типової моделі безпеки** — умовно неподільна, самостійна функціональна частина системи (з погляду елементів, що знаходяться на вищому емерджентному рівні системи). Елементи моделі під дією системних взаємозв'язків частково втрачають свої індивідуальні властивості, а сама система набуває нових якостей.

**Емерджентність системи** — здатність системи набувати та виражати нові властивості, що привнесені внаслідок об'єднання властивостей інших елементів системи.

**Енергетична безпека** — стан економіки, що сприяє ефективному використанню енергетичних ресурсів країни, наявності на енергетичному ринку достатньої кількості виробників та постачальників енергії, а також доступності, диференційованості та екологічності енергетичних ресурсів.

**Ефективність** — співвідношення між досягнутим результатом і використаними ресурсами.


## Ж

**Живучість ОКІ** — властивість ОКІ протистояти шкідливим діям, а також адаптуватися до нових непередбачуваних ситуацій, виконуючи при цьому свою цільову функцію за рахунок відповідної зміни структури і поведінки системи; здатність ОКІ виконувати основні функції у випадку атак, ушкоджень, аварійних ситуацій та швидко відновлювати процеси функціонування.

**Життєво важливі інтереси** — сукупність потреб, задоволення яких надійно забезпечує існування та можливості прогресивного розвитку особистості, суспільства й держави.

**Життєво важливі функції та/або послуги** — функції та/або послуги, реалізація яких забезпечується органами державної влади, органами місцевого самоврядування, установами, суб'єктами господарювання та організаціями будь-якої форми власності, збої, переривання та порушення надання яких призводять до швидких негативних наслідків для національної безпеки.


## З

**Загроза** — будь-які обставини або події, що можуть бути причиною порушення політики безпеки інформації і/або нанесення збитків АС.

**Загрози національним інтересам** — сукупність наявних та потенційно можливих явищ і чинників, що створюють небезпеку для реалізації національних інтересів у певній сфері. 

**Загрози національній безпеці** — наявні та потенційно можливі явища, тенденції та чинники, що перешкоджають збереженню та зміцненню національних цінностей і ефективній реалізації національних інтересів у всіх сферах державного управління; наявні та потенційно можливі явища і чинники, що створюють небезпеку життєво важливим національним інтересам України. 

**Залишковий ризик** — це ризик, який зберігається після впровадження заходів інформаційної безпеки, що використовуються для обробки властивого йому ризику.

**Запис** — інформація, створена, отримана та зберігається як доказ і як актив організацією чи особою для виконання юридичних зобов’язань або під час ділової операції (юридичні зобов’язання в цьому контексті включають усі юридичні, законодавчі, нормативні та договірні вимоги).

**Засіб криптографічного захисту інформації** — технічний, програмний або інший засіб, призначений для криптографічного захисту інформації.

**Засіб обробки інформації** — будь-яка система обробки інформації, послуга чи інфраструктура або фізичне розташування, у якому вони розміщені.

**Засіб обробки інформації** — технічний пристрій, призначений для обробки інформації, в якому не передбачена можливість реалізації програмних процедур розмежування доступу користувачів.

**Засіб спеціального зв'язку** — технічний засіб, призначений для обробки інформації з обмеженим доступом у складі системи спеціального зв'язку, але який не реалізує криптографічних перетворень інформації.

**Засіб технічного захисту інформації** — технічний або програмний засіб, основним функціональним призначенням якого є захист інформації від за гроз витоку, порушення цілісності та блокування; технічний або програмний засіб, у якого додатково до основного призначення передбачено функції захисту інформації; засіб, що призначений, спеціально розроблений або пристосований для пошуку закладних пристроїв або оцінювання захищеності інформації.

**Засоби захисту** — програмні, програмно-апаратні та апаратні засоби, що реалізують механізми захисту.

**Захист від несанкціонованого доступу (захист від НСД)** — запобігання або істотне утруднення несанкціонованого доступу до інформації.

**Захист інформації** — це комплекс заходів, спрямованих на забезпечення інформаційної безпеки.

**Захист критичної інфраструктури** — всі види діяльності, що виконуються перед або під час створення, функціонування, відновлення і реорганізації об'єкта критичної інфраструктури, спрямовані на своєчасне виявлення, запобігання і нейтралізацію загроз безпеці об'єктів критичної інфраструктури, а також мінімізацію та ліквідацію наслідків у разі їх реалізації; domarev_asb@ukr.net Домарєв В.В. https://security.ukrnet.net 

**Заходи забезпечення безпеки (safeguards)** — послуги, функції, механізми, правила та процедури, призначені для гарантування безпеки. Заходи протидії перелік заходів та дій, які можуть бути використані для мінімізації загроз.

**Захищена ІКС (захищена КС)** — система, яка здатна забезпечувати захист оброблюваної інформації від певних загроз.

**Захищеність інформації** — стан інформації, при якому забезпечується конфіденційність, цілісність та доступність інформації.

**Заходи забезпечення безпеки** — послуги, функції, механізми, правила і процедури, призначені для забезпечення захисту інформації.

**Заходи захисту цілісності даних** — забезпечують точність, повноту, автентичність та захист інформації від несанкціонованого доступу, щоб користувачі могли покладатися на коректність інформації при її обробці.

**Зацікавлена сторона** — особа чи організація, яка може впливати на рішення чи діяльність, зазнавати впливу або сприймати себе такими, що на них впливає рішення чи діяльність.

**Зашифрування даних** — процес перетворення відкритого тексту в шифртекст.

**Збої** — інцидент, очікуваний чи непередбачуваний, який викликає незаплановане негативне відхилення від очікуваного постачання продуктів і послуг відповідно до цілей підприємства.

**Зовнішній аудит** — проводиться з метою надання лише загальних рекомендації, уникаючи консультативної ролі.

**Зовнішні зацікавлені сторони** — клієнти, партнери, постачальники послуг, аутсорсери.

**Зовнішньоекономічна безпека** — стан відповідності зовнішньоекономічної діяльності національним економічним інтересам, що забезпечує мінімізацію збитків держави від дії негативних зовнішніх економічних чинників та створення сприятливих умов для розвитку економіки завдяки її активній участі у світовому розподілі праці.


## І

**Ідентифікатор об’єкта КС** — унікальний атрибут об’єкта КС, що дозволяє однозначно виділити даний об’єкт серед подібних.

**Ідентифікація** — процедура присвоєння ідентифікатора об’єкту КС або встановлення відповідності між об’єктом і його ідентифікатором; впізнання.

**Ідентифікація об'єкта критичної інфраструктури** — процедура віднесення об'єкта інфраструктури до об'єктів критичної інфраструктури.

**Ідентифікація ризиків** — це процес знаходження, розпізнавання та опису ризиків, які можуть допомогти або завадити підприємству досягти її цілей.

**Ієрархія системи** — розташування її підсистем або елементів за певним порядком від вищого до нижчого.

**Індикатори безпеки** — реальні статистичні показники розвитку країни у певній сфері, які найбільш повно характеризують явища і тенденції у цій сфері.

**Ініціалізація** — встановлення системи або об’єкта у відомий чи визначений стан.

**Інтегральний показник безпеки для сфери діяльності** — показник безпеки певної сфери діяльності, отриманий на основі комплексного аналізу індикаторів розглянутої сфери з використанням визначеного алгоритму.

**Інтегрована система управління (ІСУ)** — це система управління, яка інтегрує всі компоненти бізнесу в цілісну систему, щоб забезпечити досягнення своєї мети та місії.

**Інтернет-протокол (VoIP)** — технологія передачі медіа-даних у реальному часі за допомогою сімейства протоколів TCP/IP.

**Інцидент безпеки критичної інфраструктури (далі інцидент)** — подія або ряд несприятливих подій ненавмисного характеру (природного, технічного, технологічного, помилкового, у тому числі внаслідок дії людського фактора) та/або таких, що мають ознаки несанкціонованого втручання в функціонування об'єкта критичної інфраструктури, які становлять загрозу його безпеці, системі управління технологічними процесами об'єкта критичної інфраструктури, створюють ймовірність порушення штатного режиму функціонування такого об'єкта (у тому числі зриву та/або блокування роботи, та/або несанкціонованого управління його ресурсами), ставлять під загрозу його захищеність.

**інцидент кібербезпеки (далі — кіберінцидент)** — подія або ряд несприятливих подій ненавмисного характеру (природного, технічного, технологічного, помилкового, у тому числі внаслідок дії людського фактору) та/або таких, що мають ознаки можливої (потенційної) кібератаки, які становлять загрозу безпеці системам електронних комунікацій, систем управління технологічними процесами, створюють імовірність порушення штатного режиму функціонування таких систем (у тому числі зриву та/або блокування роботи системи, та/або несанкціонованого управління її ресурсами), ставлять під загрозу безпеку (захищеність) електронних інформаційних ресурсів.

**Інцидент інформаційної безпеки** — одна або декілька пов’язаних та ідентифікованих подій інформаційної безпеки, які можуть завдати шкоди активам організації або поставити під загрозу її діяльність.

**Інфраструктури як служба (IaaS)** — це послуга, що надає можливість керування програмами, даними, часом виконання, що пов'язують програмне забезпечення та операційну систему.

**Інформаційна безпека** — стан захищеності життєво важливих інтересів людини, суспільства і держави, при якому запобігається нанесення шкоди через: неповноту, невчасність та невірогідність інформації, що використовується; негативний інформаційний вплив; негативні наслідки застосування інформаційних технологій; несанкціоноване розповсюдження, використання і порушення цілісності, конфіденційності та доступності інформації (Закон України “Про Основні засади розвитку інформаційного суспільства в Україні на 2007-2015 роки”).

**Інформаційна безпека (ІБ)** — це стан захищеності інформації та інфраструктури, що її підтримує, від випадкових або навмисних дій природного або штучного характеру, які можуть завдати неприйнятного збитку суб’єктам інформаційних відносин, зокрема, власникам і користувачам інформації та інфраструктури.

**Інформаційна безпека суспільства, країни** — характеризується рівнем їх захищеності і, як наслідок, стійкістю основних сфер життєдіяльності (економіки, науки, техносфери, сфери управління, воєнної справи, суспільної свідомості тощо) стосовно небезпечних (дестабілізуючих, деструктивних, таких, що уражають інтереси країни та ін.) інформаційних впливів. Вона обумовлюється спроможністю країни нейтралізувати такі впливи.

**Інформаційна інфраструктура** — сукупність взаємодіючих систем виробництва, накопичення, зберігання та постачання інформаційних продуктів, виробництва і розвитку інформаційних технологій, сервісного обслуговування елементів інфраструктури і системи підготовки кадрів, що забезпечують формування та використання інформаційних ресурсів; сукупність центрів обробки та аналізу інформації, каналів інформаційного обміну та телекомунікації, ліній зв'язку систем і засобів захисту інформації; сукупність центрів і каналів створення, накопичення, зберігання, обробки і поширення інформації.

**Інформаційна система** — набір програм, послуг, активів інформаційних технологій або інших компонентів обробки інформації.

**Інформаційна система** — організаційно впорядкована сукупність інформаційних ресурсів, інформаційних технологій і засобів забезпечення інформаційних процесів.

**Інформаційна сфера** — сукупність інформаційних ресурсів, інформаційної інфраструктури, суб’єктів інформаційних відносин, які забезпечують збирання, зберігання, використання та поширення інформації, а також система правового регулювання суспільних відносин у цій сфері.

**Інформаційне забезпечення** — воно містить у собі відомості, дані, показники, параметри, які лежать в основі розв’язання задач, що забезпечують функціонування системи. Сюди можуть входити як показники доступу, обліку, зберігання, так і системи інформаційного забезпечення розрахункових задач різного характеру, пов’язаних з діяльністю служби забезпечення безпеки.

**Інформаційні відносини** — відносини, що виникають в усіх сферах життя і діяльності особи, суспільства та держави у процесі збирання, зберігання, використання та поширення інформації.

**Інформаційні послуги** — дії суб’єктів інформаційних відносин, спрямовані на забезпечення користувачів інформаційними продуктами.

**Інформаційні процеси** — пошук, одержання, оброблення, накопичення, використання, зберігання та поширення інформації, а також створення, виробництво, зберігання, захист, поширення та споживання інформаційної продукції.

**Інформаційна технологія** — цілеспрямована організована сукупність інформаційних процесів з використанням засобів обчислювальної техніки, що забезпечують високу швидкість опрацювання даних, швидкий пошук інформації, роззосередження даних, доступ до джерел інформації незалежно від місця їх розташування.

**Інформаційна автентифікація** — інформація, що використовується для автентифікації.

**Інформаційний продукт (продукція)** — документована інформація, що підготовлена і призначена для задоволення потреб користувачів.

**Інформаційний простір** — середовище існування та розповсюдження інформації, створюване інформаційною інфраструктурою. Середовище поширення інформації структуроване каналами її розповсюдження.

**Інформаційний процес** — процес створення, обробки, накопичення, зберігання, пошуку, поширення та споживання інформації; послідовність дій щодо змінення форми і/або змісту інформації.

**Інформаційний ресурс** — доступні для безпосереднього використання дані і знання, відмінною і невід’ємною характеристикою яких є їхня прагматична цінність, що визначається практичними потребами в інтересах вирішення певних практичних завдань. інформаційний ресурс це результат колективної творчості, і головна складність у розумінні його природи та функцій полягає в розкритті механізму переходу "знань в силу", способів його впливу на фактори розвитку людства.

**Інформаційнокомунікаційна система** — організаційно-технічна система, в якій реалізується технологія обробки інформації з використанням технічних і програмних засобів.

**Інформаційнопсихологічна безпека** — захищеність громадян, окремих груп і соціальних прошарків, масових об’єднань людей та населення в цілому від негативних інформаційно-психологічних впливів.

**Інформаційнопсихологічна зброя** — здійснює пропагандистський вплив за допомогою засобів масової інформації і спроможна призвести до заворушень громадськості.

**інфраструктура політики відправника SPF (Sender Policy Framework)** — розширення для протоколу відправки електронної пошти через SMTP який дозволяє перевірити, чи не підроблений домен відправника

**Ітеративний підхід** — це швидке впровадження СУІБ шляхом докладання більше зусиль для його постійного вдосконалення пізніше.

**ІТ** — інформаційні технології.


## К

**Картографічне моделювання** — метод моделювання, що дає можливість представлення окремих стадій процесу, що вивчається в конкретних регіонах і в конкретних просторових формах.

**Категоризація об'єктів інфраструктури** — віднесення об'єктів інфраструктури до категорій критичності об'єктів інфраструктури.

**Категорія критичності (критерії) об'єкта критичної інфраструктури** — ступінь (відносний рівень) важливості об'єкта критичної інфраструктури, класифікована (категоризована) залежно від його впливу на виконання життєво важливих функцій та/або надання життєво важливих послуг.

**Керування доступом** — сукупність заходів з визначення повноважень і прав доступу, контролю за додержанням правил розмежування доступом.

**Керування ризиком (risk management)** — сукупність заходів щодо оцінки ризику, вибору, реалізації та впровадження заходів гарантування безпеки, спрямована на досягнення прийнятного рівня залишкового ризику.

**Кібератака** — несанкціоновані дії, що здійснюються з використанням інформаційно-комунікаційних технологій та спрямовані на порушення конфіденційності, цілісності та доступності інформації, що обробляється в інформаційно-комунікаційній системі, або порушення сталого функціонування такої системи. дії, спрямовані на ураження комп’ютерних систем з метою порушення цілісності, доступності та конфіденційності інформації, що може призвести до порушення функціонування державних, фінансових, медичних установ тощо; дія в кіберпросторі, спрямована проти інформаційнотелекомунікаційної системи з метою впливу на неї шляхом порушення її функціонування, отримання контролю над системою, корекції, копіювання, вилучення, пошкодження, впровадження чи знищення даних, створення умов для зміни поведінки її користувачів; сукупність дій (операцій) у кіберпросторі, що реалізуються ними за рахунок використання комп’ютерної та/або спеціальної техніки й програмних засобів і мають за мету порушення штатного (нормального) режиму функціонування інформаційно-телекомунікаційних систем; цілеспрямовані дії, що реалізуються в кіберпросторі (або за допомогою його технічних можливостей), що призводять (можуть призвести) до досягнення несанкціонованих цілей (порушення конфіденційності, цілісності, авторства, спостережності та доступності інформації, деструктивних інформаційно-психологічних впливів на свідомість, психологічний та психічний стан громадян).

**Кібербезпека** — стан захищеності кіберпростору в цілому або окремих об’єктів його інфраструктури від ризику стороннього кібернетичного впливу (кібератак), за якого забезпечується їх сталий розвиток, а також своєчасне виявлення, запобігання і нейтралізація реальних та потенційних загроз особистим, корпоративним та/або національним інтересам; стан, за якого досягнута здатність (держави в цілому, певної сфери) утворити та підтримувати інформаційний простір необхідної повноти (достатності) з регламентованим доступом до ІР для здійснення процесів управління визначеними сферами (галузями) діяльності, а також забезпечити його всебічний захист від зовнішніх та внутрішніх загроз; стан захищеності кіберпростору від можливих кібератак; стан захищеності життєво важливих прав та інтересів людини, суспільства, держави в кіберпросторі від внутрішніх і зовнішніх протиправних посягань та загроз таких посягань; стан захищеності Національної критичної інфраструктури та окремих її складових, за якого забезпечується їх сталий розвиток, а також своєчасне виявлення, запобігання і нейтралізація кібернетичних загроз.

**Кібергігієна** — уміння, навички користування інформаційними технологіями, спрямовані на здійснення заходів щодо своєчасного виявлення, запобігання і нейтралізації реальних і потенційних кіберзагроз.

**Кіберпростір** — середовище, сформоване у рамках поєднання віртуального і реального просторів, пов’язаних між собою інформаційних, комп’ютерних та телекомунікаційних систем, а також мережевих технологій цивільного та/або військового призначення, які в процесах обробки, передачі й зберігання інформації використовують електромагнітний спектр і діють як єдине ціле; віртуальний простір, сформований інформаційними, телекомунікаційними та інформаційно-телекомунікаційними системами (локальними комп’ютерами, локальними та глобальними мережами), у яких здійснюється виготовлення, зберігання, обробка, обмін та знищення інформації в електронному вигляді; простір (середовище) здійснення функцій управління в живих організмах, машино-технічних системах і суспільстві; інформаційно-технологічні складові сучасного суспільства. Його характерними і специфічними рисами є відсутність географічних кордонів, значні труднощі у визначенні національної приналежності об'єктів та можливість анонімного доступу до ресурсів; штучне електронне середовище існування інформаційних об’єктів у цифровій формі, що утворене в результаті функціонування кібернетичних комп’ютерних систем управління й обробки інформації та забезпечує користувачам доступ до обчислювальних та інформаційних ресурсів систем, вироблення електронних інформаційних продуктів, обмін електронними повідомленнями, а також можливість за допомогою електронних інформаційних образів у режимі реального часу вступати у відносини (взаємодіяти) щодо спільного використання обчислювальних та інформаційних ресурсів системи.

**Кібертероризм** — навмисні, політично вмотивовані атаки на інформаційні комп’ютерні системи, комп’ютерні атаки та дані, що створюють загрозу загибелі людей, спричинення значної майнової шкоди або настання інших суспільно-небезпечних наслідків; свідомі та цілеспрямовані дії осіб або організованих груп, що спрямовані на порушення функціонування інформаційних комп’ютерних систем і телекомунікаційних мереж та несанкціоновану модифікацію комп’ютерних даних з метою: дезорганізації роботи критично важливих елементів інфраструктури держави; дестабілізації суспільно-політичної обстановки в державі та/або ускладнення міжнародних відносин; створення небезпеки для життя і здоров’я людини або задля її залякування; завдання фінансово-майнових збитків або приведення до інших суспільно-небезпечних і негативних наслідків для суспільства та держави в цілому; суспільно небезпечна діяльність, що здійснюється в кіберпросторі (або з використанням його технічних можливостей) з терористичною метою і полягає у свідомому, цілеспрямованому залякуванні населення та органів влади або вчинення інших посягань на життя і здоров’я людей.

**Кінцевий пристрій** — мережевий апаратний пристрій інформаційно-комунікаційних технологій (ІКТ). Кінцевий пристрій може стосуватися настільних комп’ютерів, ноутбуків, смартфонів, планшетів, тонких клієнтів, принтерів або іншого спеціалізованого обладнання, включаючи розумні лічильники та пристрої Інтернету речей (IoT).

**Кінцевий пристрій користувача** — кінцевий пристрій, який використовується користувачами для доступу до служб обробки інформації (кінцевий пристрій користувача може стосуватися настільних комп’ютерів, ноутбуків, смартфонів, планшетів, тонких клієнтів тощо).

**Команда реагування на інциденти ІБ або КРІІБ (Ccident Response Team of the DIIA, CSIRT-DIIA)** — команда реагування на інциденти інформаційної безпеки, кіберзахисту та порушення при обробці даних в інформаційно-комунікаційних системах підприємства (далі - КРІІБ), що входить до складу Центру моніторингу кіберзагроз.

**Команда Центру забезпечення безпеки (SOC)** — це група експертів, аналітиків з безпеки, інженерів та менеджерів, які контролюють операції із забезпечення безпеки. Ця група тісно співпрацює з іншими групами та відділами підприємства для забезпечення того, щоб проблеми безпеки були вирішені до виявлення.

**Команда реагування на інциденти з комп'ютерною безпекою (CSIRT)** — це команда ІТ фахівців, яка реагує на випадки комп'ютерної безпеки, коли вони трапляються.

**Команди реагування на комп’ютерні надзвичайні події** — групи фахівців з кібербезпеки, які утворюються з метою забезпечення кіберзахисту комунікаційних, інформаційних та/або технологічних систем; domarev_asb@ukr.net Домарєв В.В. https://security.ukrnet.net.

**Комплекс засобів захисту (КЗЗ)** — сукупність програмно-апаратних засобів, які забезпечують реалізацію політики безпеки інформації.

**комплаєнс** — регламентований внутрішніми документами надавача фінансових послуг, а якщо це передбачено спеціальним законом - надавача супровідних послуг, постійний процес, що здійснюється з метою виявлення та запобігання ризикам, які можуть виникати під час здійснення зазначеною особою діяльності, передбаченої законом, внаслідок невідповідності такої діяльності вимогам законодавства та/або іншим вимогам (правилам, стандартам, принципам) щодо здійснення такої діяльності, та являє собою:
- спостереження та контроль за відповідністю внутрішніх документів, що описують усі внутрішні процеси, пов’язані з діяльністю особи, зазначеної в абзаці першому цього пункту, вимогам законодавства та/або іншим вимогам (правилам, стандартам, принципам), передбаченим документами об’єднання учасників ринку фінансових послуг, членом якого є надавач фінансових послуг, а також, якщо це передбачено спеціальним законом, за відповідністю таких внутрішніх документів бізнес-плану (бізнес-стратегії), ухваленого (ухваленої) наглядовою радою або іншим органом управління такої особи, відповідальним за здійснення нагляду за її діяльністю;
- контроль за дотриманням та виконанням працівниками особи, зазначеної в абзаці першому цього пункту, внутрішніх документів такої особи, вимог законодавства та інших вимог, передбачених підпунктом "а" цього пункту.

**Комплексна система захисту інформації (КСЗІ)** — сукупність організаційних та інженерних заходів, програмноапаратних засобів, які забезпечують захист інформації в ІКС.

**Компонент системи** — множина відносно однорідних елементів, об'єднаних загальними функціями при забезпеченні виконання загальних цілей розвитку системи.

**Компонент типової моделі безпеки** — множина відносно однорідних елементів, об'єднаних загальними функціями у разі забезпечення виконання загальних цілей розвитку системи безпеки.

**Комп’ютерна система (КС)** — сукупність програмно-апаратних засобів, яка подана для оцінки.

**Комп’ютерний вірус** — програма, що володіє здатністю до самовідтворення і, як правило, здатна здійснювати дії, які можуть порушити функціонування КС і/або зумовити порушення політики безпеки.

**Компрометація** — порушення політики безпеки; несанкціоноване ознайомлення.

**Контрольноінспекційна робота з питань ТЗІ** — діяльність, спрямована на визначення та вдосконалення стану ТЗІ органів, щодо яких здійснюється ТЗІ, та на проведення контролю за виконанням суб'єктами системи ТЗІ завдань або проведенням діяльності в галузі ТЗІ за відповідними дозволами та ліцензіями.

**Контроль** — захід, який підтримує та/або змінює ризик засоби контролю включають, але не обмежуються ними, будь-який процес, політику, пристрій, практику або інші умови та/або дії, які підтримують та/або змінюють ризик.

**Контрольована зона** — територія (простір), на якій (в якому) унеможливлено несанкціоноване і неконтрольоване перебування сторонніх осіб, розміщення технічних і транспортних засобів.

**Конфіденційна інформація** — інформація, яка не призначена для надання доступу або розкриття неавторизованим особам, організаціям або процесам.

**Конфіденційність** — це властивість інформації бути доступною тільки обмеженому колу користувачів інформаційної системи, в якій циркулює дана інформація.

**Конфіденційність інформації** — унеможливлення несанкціонованого доступу до інформації.

**Коригувальний захід** — захід, що проводиться з метою виправлення.

**Користувач** — фізична особа, яка може взаємодіяти з ІКС через наданий їй інтерфейс.

**Користувач** — зацікавлена сторона, що має доступ до інформаційних систем організації.

**Кризова ситуація** — порушення або загроза порушення штатного режиму функціонування критичної інфраструктури чи окремого її об'єкта, реагування на яке потребує залучення додаткових сил і ресурсів.

**Криптографічний захист інформації** — вид захисту, що реалізується шляхом перетворення інформації з використанням спеціальних даних (ключових даних) з метою приховування (або відновлення) змісту інформації, підтвердження її справжності, цілісності, авторства або з іншою метою.

**Криптографія** — це превентивний захід ІБ, що передбачає використання шифрування для захисту даних від розкриття неавторизованим сторонам. Криптографічні заходи захисту спрямовані на захист конфіденційності, автентичності та цілісності інформації.

**Критерій** — ознака, за допомогою якої здійснюють розрізнення, судження, міряють визначення або оцінюють явища, процеси, системи або стан об'єкта; цю ознаку беруть за основу класифікації. особливість предмета або явища, що визначає подібність свого носія до інших об’єктів пізнання або відмінність від них; властивість.

**Критична інформація** — інформація, що вимагає захисту; будь-яка інформація, втрата або неправильне використання якої (модифікація, ознайомлення) може нанести шкоду власникові інформації або ІКС, або будь-якій іншій фізичній (юридичній) особі чи групі осіб.

**Критична інформаційна інфраструктура** — сукупність інформаційних, телекомунікаційних та інформаційно-телекомунікаційних мереж, несанкціоноване втручання в роботу яких призводить до суспільно небезпечних наслідків у сфері управління державою, вітчизняною економікою, здоров’я та добробуту населення; сукупність інформаційно-комунікаційних систем, мереж, інформації, що в них циркулює, та програмного забезпечення, порушення функціонування яких шкодить національним інтересам.

**Критична інфраструктура** — сукупність об'єктів критичної інфраструктури.

**Критична технологічна інформація** — дані, що обробляються (приймаються, передаються, зберігаються) в системах управління технологічними процесами об'єктів критичної інфраструктури.


## Л

**Ланцюг охорони** — доказове володіння, переміщення, поводження та місцезнаходження матеріалу з одного моменту часу до іншого (включає інформацію та інші пов’язані активи).

**Ланцюг постачання** — послідовність суб’єктів господарювання, які забезпечують постачання продукції/послуг від виробника до споживача (користувача/отримувача), які дозволяють установі реалізувати бізнес-цілі з надання послуг на ринку.

**Лінгвістичне забезпечення** — сукупність спеціальних мовних засобів спілкування фахівців і користувачів у сфері захисту інформації.

**Локація підприємства** — охоплює Головний офіс та Центри обробки даних. Центри обробки даних входять в область дії СУІБ в межах апаратного забезпечення та програмного забезпечення, яке належить підприємству, та віртуальних середовищ, віртуальних мережевих з’єднань та логічного доступу до них, що адмініструються працівниками підприємства згідно існуючих Договорів та Угод про рівень послуг (SLA), укладених з провайдерами хмарних послуг.

**Логіко-лінгвістична матрична модель безпеки** — формалізована сукупність взаємопов’язаних між собою процесів функціонування системи безпеки. Йдеться про логіко-лінгвістичну матричну модель будь-якої системи безпеки; сукупність логічних процесів, об'єктів, зв'язків і співвідношень, що з необхідним ступенем подібності відображають властивості предметної галузі знань, (наприклад, галузі знань з питань гарантування національної безпеки). Логіко-лінгвістична матрична модель безпеки – це спрощене подавання (уявлення) складних процесів забезпечення безпеки. Чому запропонована саме така назва моделі? Логіко – оскільки між складовими системи обов’язково існують логічні функціональні зв’язки. Лінгвістична – тому, що елементи моделі описані словами та реченнями, на відміну від математичних формул. Матрична – через те, що структура моделі однакова для всіх складових. Головна задача логіко-лінгвістичного (вербального) моделювання створення словесного опису категорій, явищ, процесів та подій у відповідних сферах реального світу (наприклад, у сферах національної безпеки).

**Логіко-функціональний зв'язок** — логічне, функціональне по'єднання між елементами, що впливає на поведінку окремих елементів і системи в цілому; (відносини між компонентами або процесами системи).


## М

**Матриця процесів** — відображення структури логіко-функціональних зв’язків між елементами системи (моделі) у вигляді таблиці.

**Математичне забезпечення** — припускає використання математичних методів для різних розрахунків, пов’язаних з оцінюванням небезпеки технічних засобів зловмисників, зон і норм необхідного захисту.

**Межі СУІБ** — межі інформаційних систем, фізичні межі та організаційні межі.

**мережа NaaS** – модель технології віртуалізації та розподілених “хмарних” обчислень, при якій мережа надається у користування клієнту, як послуга.

**Методичне забезпечення ІКС** — сукупність документів, що описують технологію функціонування ІКС, методи вибору і застосування користувачами технологічних прийомів для одержання конкретних результатів при функціонуванні ІКС.

**Модифікація** — зміна користувачем або процесом інформації, що міститься в об’єкті.

**Модель загроз** — формалізований опис методів та засобів здійснення загроз для інформації.

**Модель політики безпеки (security policy model)** — абстрактний формалізований або неформалізований опис політики безпеки інформації.


## Н

**Надзвичайна ситуація** — обстановка на Підприємстві, яка характеризується порушенням штатних (нормальних) умов діяльності Підприємства та забезпечення умов життєдіяльності працівників Підприємства, що спричинена катастрофою, аварією, пожежею, стихійним лихом, епідемією, застосуванням засобів ураження або іншою небезпечною подією (збройні конфлікти, введення воєнного стану), що призвела (може призвести) до виникнення загрози життю або здоров’ю працівників Підприємства, завдання значних матеріальних збитків, а також до неможливості провадження Підприємством господарської діяльності і надання послуг користувачам.

**Надійність** — властивість послідовної запланованої поведінки та результатів.

**Наступний (подальший) аудит** — зазвичай ініціюється після значної невідповідності, перш ніж організація буде рекомендована до сертифікації, тому його основна мета полягає у перевірці ефективності планів дій та заходів щодо виправлення обставин.

**Національна безпека (nationalsecurity)** — категорія політичної науки (політології), що характеризує стан соціальних інститутів, який забезпечує їхню ефективну діяльність для підтримки оптимальних умов існування особистості та суспільства. Вона відображає зв'язок безпеки з нацією; захищеність життєво важливих інтересів людини і громадянина, суспільства і держави, за якої забезпечуються сталий розвиток суспільства, своєчасне виявлення, запобігання і нейтралізація реальних та потенційних загроз національним інтересам у відповідних сферах; захищеність національних інтересів і національних цінностей від зовнішніх і внутрішніх загроз. У цьому плані характеризує стан нації як цілісної системи, що включає суспільні відносини і суспільну свідомість, інститути суспільства, їхню діяльність, які сприяють або шкодять реалізації національних життєво важливих інтересів у конкретній обстановці, що склалася історично.

**Національна система захисту критичної інфраструктури** — сукупність органів управління, сил та засобів центральних і місцевих органів виконавчої влади (військово-цивільних адміністрацій у разі утворення), органів місцевого самоврядування, операторів критичної інфраструктури, на які покладається формування та/або реалізація державної політики у сфері захисту критичної інфраструктури.

**Національні інтереси** — життєво важливі потреби людини, суспільства і держави, реалізація яких забезпечує державний суверенітет і добробут України, її прогресивний демократичний розвиток; життєво важливі матеріальні, інтелектуальні і духовні цінності Українського народу як носія суверенітету і єдиного джерела влади в Україні, визначальні потреби суспільства і держави, реалізація яких гарантує державний суверенітет України та її прогресивний розвиток.

**Національні інформаційні ресурси** — належна Україні інформація, включаючи окремі документи і масиви документів, незалежно від змісту, форми, часу і місця їх створення, форми власності, а також кінцеві результати інтелектуальної, творчої діяльності, зафіксовані на будь-яких носіях інформації, доступні для використання особою, суспільством і державою через засоби масової інформації та телекомунікації, архіви, бібліотеки, музеї, фонди, банки даних, публічні виступи, художньо-виконавську діяльність тощо.

**Невідповідності** — стан "невиконання вимоги" (існує два типи невідповідностей, а саме незначні та значні невідповідності), кожна невідповідність потребує формування свого плану дій.

**Невідстежуваність** — це здатність користувача робити деякі дії в інформаційній системі непомітно для інших об'єктів.

**Несанкціонований доступ до інформації (НСД) до інформації** — доступ до інформації, здійснюваний з порушенням правил розмежування доступу.

**Несанкціоноване втручання** — незаконні дії, що створили загрозу безпечному функціонуванню об'єкта критичної інфраструктури та призвели до одного або декількох з таких наслідків: порушили його безперервність і стійкість; створили реальні чи потенційні загрози для населення, суспільства, соціально-економічного стану, національної безпеки і оборони України.

**Нормативно-методичне забезпечення** — сюди входять норми і регламенти діяльності органів, служб, засобів, які реалізують функції захисту інформації, різного роду методики, що забезпечують діяльність користувачів при виконанні своєї роботи в умовах жорстких вимог захисту інформації.

**Носій даних** — матеріальний об'єкт природного або штучного походження, який здатний містити, зберігати інформацію (дані) і бути готовим до зчитування і передачі даних. До знімних носіїв даних можна віднести будь-який пристрій, призначений для перенесення інформації від одного обчислювального пристрою до іншого. Найбільш поширені такі знімні носії: дискети (вже рідко застосовуються); оптичні диски; пристрої флеш-пам'яті; флеш-карти; знімні вінчестери.


## О

**Об’єкт комп’ютерної системи** — елемент ресурсу КС, що знаходиться під керуванням комплексу засобів захисту (КЗЗ) і характеризується певними атрибутами і поводженням.

**Об'єкти підприємства** — це Головний офіс та Центри обробки даних (основні та резервні майданчики, інформація про адреси розташування яких конфіденційна).

**Об'єкти критичної інфраструктури** — підприємства та установи (незалежно від форми власності) таких галузей, як енергетика, хімічна промисловість, транспорт, банки та фінанси, інформаційні технології та телекомунікації (електронні комунікації), продовольство, охорона здоров'я, комунальне господарство, що є стратегічно важливими для функціонування економіки і безпеки держави, суспільства та населення.

**Об'єкти національної безпеки** — об'єктами національної безпеки є: людина і громадянин – їхні конституційні права і свободи; суспільство – його духовні, морально-етичні, культурні, історичні, інтелектуальні та матеріальні цінності, інформаційне і навколишнє природне середовище і природні ресурси; держава – її конституційний лад, суверенітет, територіальна цілісність і недоторканність.

**Об'єкти національної критичної інформаційної інфраструктури** — ЦОВВ, органи місцевого самоврядування, суб’єкти господарської діяльності, в яких функціонують інформаційні, телекомунікаційні, інформаційно-телекомунікаційні системи і мережі та циркулює інформація, порушення доступності, повноти, цілісності, достовірності, режиму доступу до якої створює небезпеку інтересам особи, суспільства, держави.

**Область дії СУІБ** — включає опис ролей та обов'язків, пов’язаних із СУІБ, ключові характеристики підприємства, організаційні процеси, перелік інформаційних активів і систем, карти географічних місць, а також деталі та причини виключень.

**Обробка інформації** — здійснення за допомогою технічних засобів операцій з інформацією (створення, введення, збирання, записування, передавання, приймання (отримання), копіювання, перетворення, реєстрація, розмноження, дублювання, сканування (зчитування), роздрукування, зберігання, відображення (візуалізація, показ), відтворення, виготовлення (друкування) графічних і текстових документів, знищення тощо).

**Обробка ризику** — це процес вибору та реалізації варіантів усунення ризиків.

**Обчислювальна система (ОС)** — сукупність програмних-апаратних засобів, призначених для обробки інформації.

**Ознайомлення** — одержання користувачем або процесом інформації, що міститься в об’єкті.

**Оператор критичної інфраструктури** — юридична особа будь-якої форми власності та/або фізична особа підприємець, що на правах власності, оренди або на інших законних підставах здійснює управління об'єктом критичної інфраструктури та відповідає за його поточне функціонування.

**Організаційне забезпечення** — реалізація захисту інформації здійснюється певними структурними одиницями – такими, як служба захисту документів; служба режиму, допуску, охорони; служба захисту інформації технічними засобами; інформаційно-аналітична діяльність і ін.

**Організаційні межі СУІБ** — охоплюють організаційні структури та відповідальність керівників.

**Організаційно-керуюча інфраструктура кіберзахисту** — організована сукупність суб’єктів забезпечення кібербезпеки, що формують та/або реалізують державну політику у сфері кібербезпеки, визначають процедури та механізми кіберзахисту, організаційно-правові засади взаємодії між силами кіберзахисту та іншими суб’єктами забезпечення кібербезпеки.

**Особиста інформація** — будь-яка інформація, яка (а) може бути використана для встановлення зв’язку між інформацією та фізичною особою, якої така інформація стосується, або (б) є або може бути прямо чи опосередковано пов’язана з фізичною особою - суб’єктом персональних даних. Щоб визначити, чи можна ідентифікувати суб’єкта ПД, необхідно враховувати всі засоби, які може використати зацікавлена особа, яка володіє даними, або будь-яка інша сторона, щоб встановити зв’язок між набором ідентифікаційної інформації та фізичною особою.

**ОТ** — операційні технології.

**Охорона об'єктів критичної інфраструктури** — комплекс режимних, інженерних, інженерно-технічних та інших заходів (крім заходів із захисту інформації та кіберзахисту об'єктів критичної інформаційної інфраструктури), які організовуються і проводяться суб'єктами національної системи захисту критичної інфраструктури з метою запобігання та/або недопущення чи припинення протиправних дій (актів несанкціонованого втручання) на об'єктах критичної інфраструктури.

**Оцінка впливу на приватність (PIA)** — загальний процес виявлення, аналізу, оцінювання, консультування, передачі інформації та планування обробки потенційних впливів на приватність при обробці ідентифікаційної інформації (PII), що входить до розширеної процедури управління ризиками в організації.

**Оцінка ефективності** — це процес визначення вимірних результатів і систематичний спосіб оцінки поточних досягнень підприємства відповідно до його цілей.

**Оцінка ризику** — це процес порівняння результатів аналізу ризику з критеріями визначення прийнятності ризику.

**Оцінка ризику** — це перший етап життєвого циклу розробки політики, що допомагає визначити активи, які мають бути захищені, а також потенційні загрози та вразливість цих активів.


## П

**Паспорт безпеки** — документ встановленої форми, який містить відомості про об'єкт критичної інфраструктури, а також комплекс заходів, що вживаються для захисту цього об'єкта від визначених для нього видів загроз (відомості, що містяться у паспорті безпеки, є інформацією з обмеженим доступом).

**Персонал** — особи, які виконують роботу під керівництвом організації (концепція персоналу включає членів організації, таких як керівний орган, вище керівництво, працівники, тимчасовий персонал, підрядники та волонтери).

**Платформа як послуга (PaaS)** — це служба хмарних обчислень, що забезпечує ефективне керування життєвим циклом.

**Повноваження** — права користувача або процесу на виконання певних дій, зокрема на одержання певного типу доступу до об’єктів.

**Поверхня атаки** — це кількість усіх можливих точок або векторів атаки, де неавторизований користувач може отримати доступ до системи та отримати дані. Чим менша поверхня атаки, тим легше її захистити.

**Подія кібербезпеки** — ідентифікована подія на об’єкті кіберзахисту, яка вказує на можливе порушення політики безпеки або відмову засобів захисту чи раніше невідому ситуацію, що може стосуватися безпеки.

**Подія, пов’язана із безпекою інформації** — подія, що вказує на можливе порушення інформаційної безпеки або збій засобів керування.

**Політика безпеки інформації** — сукупність законів, правил, обмежень, рекомендацій, інструкцій тощо, які регламентують порядок обробки інформації.

**Політика безпеки послуги (service security policy)** — правила, згідно з якими функціонують механізми, що реалізують послугу.

**Політика інформаційної безпеки** — це документ, що включає цілі інформаційної безпеки або забезпечує основу для встановлення цілей інформаційної безпеки (містить інформацію про стан та напрямок діяльності підприємства, відповідає загальним правилам та практикам інформаційної безпеки, але може бути застосовна до конкретних областей або функцій підприємства).

**Політики** — наміри та напрямки діяльності ПД «ДІЯ», які офіційно затверджені генеральним директором.

**Положення щодо застосовності (SoA)** — це основний документ СУІБ, який формально закріплює обґрунтування підприємства для включення або виключення заходів захисту Додатка А, а також описує цілі та самі заходи захисту, які є актуальними та застосовними до СУІБ підприємства.

**Порушення з ТЗІ** — невиконання вимог нормативно-правових актів з питань ТЗІ, яке створює умови або реальну можливість порушення конфіденційності, цілісності або доступності інформації.

**Порушення інформаційної безпеки** — компрометація інформаційної безпеки, що призводить до небажаного знищення, втрати, зміни, розкриття або доступу до захищеної інформації, що передається, зберігається або обробляється іншим чином.

**Порушник** — користувач, який здійснює несанкціонований доступ до інформації.

**Порогові значення індикаторів** — кількісні величини, порушення яких викликає несприятливі тенденції у відповідній сфері безпеки.

**Правила розмежування доступу** — частина політики безпеки, що регламентує правила доступу користувачів і процесів до пасивних об’єктів.

**Правило** — прийнятий принцип або інструкція, яка визначає очікування організації щодо того, що потрібно зробити, що дозволено чи заборонено (правила можуть бути формально виражені в тематичних політиках та в інших типах документів).

**Право доступу** — дозвіл або заборона здійснення певного типу доступу.

**Правове забезпечення** — нормативні документи, положення, інструкції, посібники, вимоги яких є обов'язковими в рамках сфери їх дій.

**Превентивні заходи** — заходи, що впроваджуються для усунення причин потенційної невідповідності або іншої потенційно небажаної ситуації.

**привілейовані користувачі** — це суперадміни, системні адміністратори, адміністратори баз даних і мереж доступу, у яких є доступ до критично важливих пристроїв та інформації.

**Прикладна архітектура бізнес-безпеки Шервуд (SABSA)** — це матриця для розробки архітектури безпеки, що охоплює шість каскадних рівнів також відомих як “6 Ws”, і яка включає вимоги, термінологію, моделі і процеси: шість рівнів проектування активів (Що?), Мотивація (Чому?), Процес (Як?), Люди (Хто?), Місцезнаходження (Де?) І час (Коли?).

**Принцип найменших привілеїв** — принцип надання користувачу прав на виконання певних дій з певними ресурсами, які є мінімально необхідними для успішного виконання робочої мети.

**Прихований канал** — спосіб одержання інформації за рахунок використання шляхів передачі інформації, існуючих у ІКС, але не керованих комплексів засобів захисту (КЗЗ), або спостереження за існуючими потоками інформації.

**Прогнозування** — процес синтезу знань про майбутній стан системи або об'єкта прогнозування на основі узагальнених знань (моделей), отриманих раніше про цю систему або її аналоги, і конкретних знань про поточний стан системи.

**Програмне забезпечення** — до нього належать різні інформаційні, облікові, статистичні і розрахункові програми, що забезпечують оцінювання наявності і небезпеки різних каналів витоку і шляхів несанкціонованого проникнення до джерел конфіденційної інформації.

**Програмно-методичний комплекс** — універсальний багатоцільовий програмно-методичний комплекс; сукупність наукових підходів, методів, методик та алгоритмів, за допомогою яких реалізуються процеси функціонування СЗНБ.

**Проект** — визначається як унікальний процес, що складається з набору скоординованих і контрольованих заходів із датами початку та завершення, здійснених для досягнення мети, що відповідає конкретним вимогам, включаючи обмеження часу, вартості та ресурсів (відповідно до стандарту ISO 9000).

**Проектна загроза об'єкту критичної інфраструктури** — документ встановленої форми, який визначає властивості, характеристики реальних і потенційних загроз об'єкту критичної інфраструктури, на зниження ймовірності реалізації яких має бути спрямовано функціонування системи захисту критичної інфраструктури.

**Проникнення** — успішне подолання механізмів захисту системи.

**Процедура СУІБ** — це упорядкована послідовність дій, спрямованих на досягнення мети або документ, що містить конкретні інструкції, які чітко пояснюють кроки, що визначають впровадження політики, керівництва та допоміжних стандартів.

**Процес** — набір взаємопов'язаних або взаємодіючих дій, які використовують або змінюють вхідні дані для досягнення результату.

**Процес управління життєвим циклом документа** — це процедура впровадження наступних етапів: створення, ідентифікація, класифікація, модифікація, затвердження, поширення, адекватне використання, архівування та утилізація.

**Процесний підхід** — це виявлення, ідентифікація та впорядковане управління процесами на підприємстві, особливо їх взаємодія.

**Процесор ідентифікаційної інформації (PII)** — зацікавлена сторона приватності, яка обробляє ідентифікаційну персональну інформацію (PII) від імені та відповідно до вказівок контролера PII.

**Порушення з ТЗІ** — невиконання вимог нормативно-правових актів з питань ТЗІ, яке створює умови або реальну можливість порушення конфіденційності, цілісності або доступності інформації.

**Послуга безпеки (security service)** — сукупність функцій, що забезпечують захист від певної загрози або від множини загроз.


## Р

**Реєстр об'єктів критичної інфраструктури** — автоматизована система, що містить перелік найбільш важливої для життєдіяльності суспільства та держави критичної інфраструктури, щодо якої встановлюються особливі вимоги із забезпечення її безпеки та стійкості і здійснюється моніторинг їх дотримання.

**Режим функціонування критичної інфраструктури** — визначені оператором умови та вимоги до функціонування критичної інфраструктури залежно від стану і динаміки розвитку ситуації (штатний режим функціонування; режим функціонування у кризовій ситуації; режим відновлення).

**Ризик** — це комбінація наслідків події та пов’язаної «ймовірності» її виникнення: Ризик = ймовірність х наслідок.

**Ризик (risk)** — функція ймовірності реалізації певної загрози, виду і величини завданих збитків.

**Рівень критичності кіберінциденту/кібератаки** — рівень негативних наслідків для інформаційної інфраструктури країни, що можуть відбутися в результаті настання (реалізації) кіберінциденту/кібератаки.

**Рівень критичності об'єкта критичної інфраструктури** — відносна міра важливості об'єкта, якою враховується його вплив на можливість виконання життєво важливих функцій та надання життєво важливих послуг.

**Рівень послуги (level of service)** — міра ефективності і/або стійкості механізмів, що реалізують послугу, відносно до введеної для даної послуги шкали оцінки.

**Розвідка загроз** — полягає в тому, щоб забезпечити обізнаність про середовище загрози підприємства, щоб можна було вжити відповідних заходів щодо пом’якшення.

**Розмежування доступу** — сукупність процедур, що реалізують перевірку запитів на доступ і оцінку на підставі ПРД можливості надання доступу.

**Розподіл ризиків** — це процедура розділу певних ризиків із зовнішніми сторонами, наприклад, страхування чи аутсорсинг (рішення щодо спільного використання ризиків із зовнішніми сторонами).

**Розпорядник активів** — працівник підприємства, відповідальний за окремі напрями діяльності підприємства, що водночас відповідно до посадових обов’язків та розподілу повноважень необов'язково має будь-які майнові права та/або права інтелектуальної власності на актив. (Права власності на актив визначаються чинним законодавством).

**Рубрика** — тема для групування, об’єднання інформації.


## С

**Санкціонований доступ до інформації** — доступ до інформації, що не порушує правила розмежування доступу.

**Сервіси контролю доступу** — це сервіси спрямовані на нормалізацію ідентифікації користувачів та сприяння спільній автентифікації на підприємстві, що просувають та використовують послуги з розподіленими (RSO) або єдиними точками входу (SSO) як спільні служби безпеки. Ці служби спрямовані на нормалізацію ідентифікації користувача та сприяння розподіленій автентифікації у всьому підприємстві.

**Сектор безпеки і оборони** — підпорядкована єдиному керівництву сукупність органів державної влади, утворених відповідно до законів України військових формувань, правоохоронних та спеціальних органів і служб, діяльність яких відповідно до Конституції та законів України спрямована на захист національних цінностей та інтересів від зовнішніх і внутрішніх загроз у спосіб проведення спеціальних заходів, правовий примус або застосування зброї у межах наданих їм повноважень.

**Сектор критичної інфраструктури** — сукупність об'єктів критичної інфраструктури, які належать до одного сектору (галузі) економіки та/або мають спільну функціональну спрямованість.

**Секторальний орган у сфері захисту критичної інфраструктури** — державний орган, визначений законодавством відповідальним за забезпечення формування та реалізації державної політики у сфері захисту критичної інфраструктури в окремому секторі критичної інфраструктури.

**Сили кіберзахисту** — урядова команда реагування на комп’ютерні надзвичайні події України CERT-UA, інші команди реагування на комп’ютерні надзвичайні події, підрозділи (групи, команди, служби) захисту інформації, підприємства, установи та організації незалежно від форми власності, які провадять діяльність та/або надають послуги, пов’язані з кіберзахистом.

**Синергетика** — теорія самоорганізації складних систем під дією впливів середовища їх функціонування.

**Система** — сукупність елементів, об'єднаних загальним функціональним середовищем і метою функціонування, в якій елементи під дією системних взаємозв'язків частково втрачають свої індивідуальні властивості і набувають спеціалізацію.

**Система безпеки** — це організована сукупність спеціальних установ, служб, засобів, методів і заходів, що забезпечують захист життєво важливих інтересів особистості, підприємства і держави від внутрішніх і зовнішніх загроз.

**Система забезпечення національної безпеки** — сукупність суб’єктів національної безпеки, сил, засобів, методів, чинників, цілеспрямованих дій, які гарантують збереження і зміцнення національних цінностей, захист і прогресивний розвиток національних інтересів завдяки своєчасному виявленню, попередженню, локалізації, нейтралізації, подоланню внутрішніх і зовнішніх загроз, а також забезпеченню ефективного функціонування самої системи забезпечення національної безпеки України та її складових; сукупність державних структур і недержавних організацій, що функціонують у сфері захисту прав і свобод людини, базисних цінностей від зовнішніх і внутрішніх загроз, а також відповідна підсистема законодавчих актів держави і нормативних документів недержавних організацій.

**Система захисту інформації** — організована сукупність спеціальних методів, засобів і заходів, створюваних і підтримуваних в інформаційних системах для забезпечення потрібного рівня безпеки інформації. Система процесів сукупність взаємодіючих процесів.

**Система захисту інформації** — це організована сукупність спеціальних установ, засобів, методів і заходів, що забезпечують захист інформації від внутрішніх і зовнішніх загроз.

**Система криптографічного та технічного захисту інформації** — сукупність суб'єктів, що здійснюють унормовану законодавством України діяльність з організації та забезпечення криптографічного та технічного захисту інформації система спеціального зв'язку - система зв'язку, призначена для передачі секретної або службової інформації, з використанням засобів криптографічного захисту інформації.

**Система ТЗІ** — сукупність суб'єктів, об'єднаних цілями та завданнями захисту інформації інженерно-технічними заходами, нормативно-правова та їхня матеріально-технічна база.

**Система управління** — це система, що дозволяє організаціям встановлювати політики і цілі, і їх впровадження.

**Система управління документованою інформацією** — забезпечує простежуваність та доступ до документів шляхом управління різними рівнями дозволу доступу, використання та розповсюдження даних шляхом управління повного життєвого циклу документа, а не лише його частинами.

**Система управління інформаційною безпекою СУІБ (англ. information security management system, ISMS)** — частина загальної системи управління підприємством, яка ґрунтується на підході, що враховує ризики інформаційної безпеки як ризики ведення господарської діяльності, призначена для розроблення, впровадження, функціонування, моніторингу, перегляду, підтримування та вдосконалення інформаційної безпеки.

**Система управління ключами** — сукупність процедур, що забезпечують включення користувачів у систему; генерацію, розподіл та введення в дію ключів; здійснення контролю за використанням ключів; зміну та знищення ключів; резервне копіювання, зберігання і відновлення ключів.

**Системи кордонного контролю** — контролюють передачу інформації з одного стану або набору систем в інший, які призначені для забезпечення безпеки зони контролю шляхом ізоляції точок входу з однієї зони в інший (точки контролю). Вони також контролюють передачу інформації із стану чи набору системи в інше.

**Ситуаційний аналіз** — комплексні технології підготовки, ухвалення та реалізації управлінського рішення, що базуються на аналізі окремо взятої управлінської ситуації. Методологія ситуаційного аналізу з використанням логіко-лінгвістичної матричної моделі СЗНБ визначається як структурована сукупність взаємопов'язаних методів, методологічних принципів й інструментів дослідження. Технології ситуаційного аналізу дозволяють не тільки обґрунтовано ухвалювати довгострокові управлінські рішення, а й корегувати стратегічні цілі СЗНБ.

**Спостереженість (або керованість)** — це ідентифікація і контроль за діями користувачів, а також керованість сервісами і системою (встановлюються вимоги щодо контролю за діями користувачів або легальністю доступу і за спроможністю комплексу засобів захисту підприємства виконувати свої функції, що описується такими послугами, як реєстрація, ідентифікація і автентифікація, розподіл обов'язків, цілісність комплексу засобів захисту, самотестування, а також автентифікація (авторизація) при обміні).

**Стандарт (standard)** — документ, розроблений на основі консенсусу та затверджений уповноваженим органом, що встановлює призначені для загального та багаторазового використання правила, інструкції або характеристики, що стосуються діяльності чи її результатів, включаючи продукцію, процеси або послуги, дотримання яких є необов’язковим.

**стандарти ідентифікованої пошти DomainKeys (DKIM)** — технологія, що об’єднує декілька існуючих методів антифішингу і антиспаму, з метою підвищення якості класифікації та ідентифікації легітимної електронної пошти.

**Стійкість критичної інфраструктури** — стан критичної інфраструктури, за якого забезпечується її спроможність функціонувати у штатному режимі, адаптуватися до умов, що постійно змінюються, протистояти та швидко відновлюватися після впливу загроз будь-якого виду.

**Структура типової моделі безпеки** — сукупність зв'язків, які забезпечують обмін енергією, масою і інформацією між елементами системи, що визначає функціонування системи загалом і способи її взаємодії із зовнішнім середовищем.

**Структуровані дані** — дані, що мають певну модель даних та засновані на реляційних базах даних (зокрема, бази даних та файли Microsoft Excel мають структуровані таблиці).

**Суб‘єкти національної безпеки** — органи державної влади, інститути громадянського суспільства, громадяни.

**Суб’єкт** — фізична та/або юридична особи, які здійснюють діяльність щодо гарантування національної безпеки.

**Суб’єкт ПД** — фізична особа, якої стосується ідентифікаційна інформація (PII).

**СУТП** — система управління технологічними процесами, що організована для забезпечення реалізації бізнес-цілей, функціонування інформаційно-комунікаційних систем, інформаційних потоків з обміну даними, електронних комунікацій з використанням мережі Інтернет та/або інших глобальних мереж передачі даних та використання сукупності програмно- технічних засобів, спрямованих на запобігання реалізації кіберінцидентів, виявлення та захисту від кібератак і ліквідації їх наслідків, відновлення сталості і надійності функціонування електронних комунікаційних, технологічних систем, інформаційних та операційних технологій, які дозволяють установі реалізувати бізнес-цілі з надання послуг на ринку.

**Сутність (об’єкт)** — елемент, релевантний для цілей функціонування домену, який має чітке існування сутність може мати фізичне або логічне втілення, наприклад: особа, організація, пристрій, група таких предметів, абонент телекомунікаційної мережі послуги, SIM-карти, паспорта, картки мережевого інтерфейсу, програмного забезпечення, послуги або веб-сайту.


## Т

**Тематична політика** — наміри та напрямки щодо конкретного предмета чи теми, як це офіційно визначено відповідним рівнем управління (тематичні політики можуть формально виражати правила або організаційні стандарти, деякі організації використовують інші терміни для цих тематичних політик).

**Тематичні дослідження** — дослідження щодо встановлення відповідності засобів криптографічного захисту інформації, криптосистем, криптографічних алгоритмів, засобів, систем і комплексів спеціального зв'язку вимогам тактико-технічних завдань на їх створення, нормативних документів та/або нормативно-правових актів у сфері криптографічного захисту інформації, а також вимогам із захисту від витоку інформації каналами побічних електромагнітних випромінювань і наведень.

**тестування на проникнення** — метод оцінки безпеки комп’ютерних систем або мереж засобами моделювання атаки зловмисника.

**Технології управління знаннями (knowledge management)** — процес генерації, структуризації та використання колективного інтелектуального ресурсу у вигляді знань та досвіду у будь-якій галузі застосувань. процес генерації управлінських рішень; процеси (алгоритми, методики) накопичення знань щодо рішень у типових (подібних) ситуаціях та підбір експертів у тій чи тій галузі знань. Особлива увага у системах управління знаннями приділяється методикам та програмам колективного «мозкового штурму» (brain storming) і генерації ідей (idea generation). Для цього розробляються спеціальні методи та програмне забезпечення аналітичної обробки та представлення інформації.

**Технологічна інформація** — документовані відомості про склад, кількісні та якісні показники, особливості технологічних процесів, які застосовуються для керування об'єктами виробничого та невиробничого призначення у різних галузях господарства протягом їх життєвого циклу, а також дані автоматизованих систем керування зазначеними об'єктами та систем керування технологічними процесами виробництв на таких об'єктах.

**Технологічна інфраструктура кіберзахисту** — організована сукупність сил та засобів кіберзахисту, інфраструктурних об’єктів, що забезпечують функціонування сил кіберзахисту, інформаційно-телекомунікаційних мереж та їх ресурсів, що використовуються в інтересах сил кіберзахисту.

**Технічний захист інформації (ТЗІ)** — діяльність, спрямована на забезпечення інженерно-технічними заходами конфіденційності, цілісності та доступності інформації.

**Тип доступу** — суттєвість доступу до об’єкта, що характеризує зміст здійснюваної взаємодії, а саме: проведені дії, напрям потоків інформації, зміни в стані системи (наприклад, читання, запис, запуск на виконання, видаляння, дозапис).

**Точка відновлення інформації** — попередній стан об’єкта ІКС до якого він повертається після виконання над об’єктом певної операції або серії операцій в умовах виникнення збоїв і відмов окремих компонентів.

**Три V** — це характеристика великих даних, що включає категорії обсяг, різноманіття та швидкість.

**Тримач активу** — представник сторонньої організації, який використовує актив відповідно до посадових обов’язків.


## У

**Уникнення ризику** — це вибір економічно ефективнішого уникнення ризику, ніж його обробка.

**Уникнення ризику** — це скасування або зміна дії чи комплексу дій, пов'язаних із ризиком.

**Управління інцидентами інформаційної безпеки** — застосування послідовного та ефективного підходу до обробки інцидентів інформаційної безпеки.


## Ф

**Формалізація** — процес опису у даній предметній галузі теорій, закономірностей, законів та інших осмислених висловлювань за допомогою формальних засобів символів математичної логіки. 

**Функціональне середовище системи** — характерна для системи сукупність законів, алгоритмів і параметрів, відповідно до яких здійснюється взаємодія між елементами системи і середовищем її функціонування в цілому. 

**Функціональне середовище типової моделі безпеки** — сукупність законів, структура органів (суб’єктів), які забезпечують необхідний рівень безпеки, комплексу правових та організаційно-технічних заходів, перелік методів, засобів, алгоритмів і параметрів реалізації процесів гарантування безпеки, відповідно до яких здійснюється взаємодія між елементами моделі і середовищем її функціонування. 

**Функціональний орган у сфері захисту ОКІ** — державний орган, визначений відповідальним за функціонування окремих державних систем захисту та реагування.

## Х

**Характеристика (characteristic)** — те, що відображає певну властивість явища, процесу, системи або стану об’єкта тощо.

**Хмарні обчислення** — це технології підвищення продуктивності, що усувають необхідність у багатьох завданнях.


## Ц

**Цілісність** — це властивість інформаційного об’єкта зберігати свою структуру і/або зміст у процесі передавання і зберігання.

**Цілісність** — це відсутність можливості в ІКС підприємства реалізації таких дій, як неправомірні спотворення, додавання (модифікація) чи знищення інформації.

**Цілісність інформації** — унеможливлення несанкціонованої модифікації чи знищення інформації.

**Цілісність системи** — властивість системи, яка полягає в тому, що жоден її компонент не може бути усунений, модифікований або доданий з порушенням політики безпеки.

## Ч

**Чутлива інформація** — інформація, яка потребує захисту від недоступності, несанкціонованого доступу, модифікації або публічного розголошення через можливий негативний вплив на особу, організацію, національну безпеку чи громадську безпеку.


## Ю

**Юридична значимість** — це властивість інформації, представленої у вигляді електронного документа, мати юридичну силу.

## D

**DMARC (Domain-based Message Authentication, Reporting, and Conformance)** — технологія, що дозволяє отримувачу електронної пошти перевірити справжність її відправника.

## S

**SDLC (Software development lifecycle)** — це процес, який використовується виробниками програмного забезпечення для проектування, розробки і тестування програмного забезпечення.

## W

**Whistleblowing** — це система інформування про порушення, що дозволяє завчасно попереджувати шахрайство, корупційні дії та інші ризики, та ефективний засіб підтримки високих стандартів ділової етики та довіри до надання послуг для клієнтів та зацікавлених осіб.
